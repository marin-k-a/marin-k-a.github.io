---
layout: post
title: Жива
---

Я бачила, як вона оживає  
Від кожного нового дотику.  
І жадібно обіймає,  
Вимикаючи шепіт сумніву.  

Я бачила, як вона розквітає  
Від кожного нового спогаду.  
І жадібно робить фото,  
Фіксуючи ніжність поглядів.  

Я бачила, як вона завмирає  
Від безжальної тиші реальності.  
І як себе переконує  
Планувати хоч щось на майбутнє.  

Я відчула, як розправились крила,  
Поволі, з подряпин і тла.  
І вона полетіла!  
Бо нарешті — жива.  
