---
layout: post
title: Третя осінь
---

Вже третя найгарніша осінь,  
Наджадібно ковтаю кольори.  
Жовто-зелені та червоногарячі  
На завтра стануть геть бліді.  

В кімнаті стало прохолодно,  
Біжу на двір — ще сонячно-тепло!  
На завтра бо Варшавське небо  
Надовго стане сірим полотном.   

Вже третя найгарніша осінь,  
Спитаю в неї лиш одне:  
Коли зустрінемося вдома і під небом,  
Що більше не впаде?  
